<newspaperCopy>
  <date>
    <year>1916</year>
    <month>6</month>
    <day>25</day>
  </date>
  <ID>428484</ID>
  <stories>
    <story>
      <number>0</number>
      <text>eß ald mänch Jöhrchen, dat ich nit bloß Pastur vun Wahn ben, sondere och de Militärseelsorg op unsem Scheeßplatz usübe. Denn och en Friddenszigge hau ich de Schöcher met dem zweierlei Doch zo pastoreere un ald rääch vill Freud un Leid met inne gedragen. Wat ävier unger allem em Militälevve met et Schönste un Ergreifendste eß, dat eß die Stund, wo uns Zaldate, uns Rekrute, vereidigt wääde, wo se unsem Kaiser un unsem leeve, dütsche Vaterland de Treu schwöre bes zom Dut. Et eß en Fier, ald em Fridde en unvergaßliche, dann noch vill tausendmol mih em Kreg, wo mallich, dä sing Hand zom Kriegseid erhivv, ald en koster Zick singe Schwur met singen Blot un Levve</text>
      <exceptionalNormal/>
    </story>
    <story>
      <number>1</number>
      <text>mer no unger anderem he op der Heid och e Pionierbataljun han, wo de jung Rekrute usgebildt un ganz för der Kreg vöbereit wääde, su kütt su'en Vereidigung ald ens ööftersch vör, un selvsverständlich muß ich dann durch en Prädig de katolische Zaldate op dä Eid vörbereide. Su off et ävier och vörkütt, su off die Vereidigung sich och widderöllt-- jedesmol bewäg se deef et minschliche Hätz, un jedesmol, wann vun hunderte junge dütsche Zaldate de Hand sich erhivv un met markiger Stemm se ehre Eidschwur spreche,-dann eß et mir, als wann der Himmel selver sich öffne dät un der ewige Gott, dä dä Eidschwur engägenimmt, melden unger uns stünd. Vör kotem no ha'mer widder en Vereidigung avgehalde, die su schön, su ergreifend wor, dat ich ehr Schilderung ming Leere nit vörenthalde mööch, zool et doch nit mänch einem vergünnt eß, su 'er Vereidigung beizowonne.</text>
      <exceptionalNormal/>
    </story>
    <story>
      <number>2</number>
      <text>et Wedder dröv ov schlääch, dann weed se en minger Faarkirch oder en'em Saal om Scheeßplatz vörgenommen, söns ävier em Freie, als en Aat Feld oddesdens, un dat eß et Schönste. Unger all dä dröv Dag no, die mer, leider Goddes, en der letzte Zick gehatt han, wor eine, dä zwor nit grad besondersch wärm wor, au dem ävier de Sonn esu am Himmel letzte, als wann unse Major, dä Batalljunsföhrer, ehr extra ganz dringend Telegramm geschick hätt met dä Wort: Heute besonders leuchten. Rekrutenvereidigung! Do no, su vill ich weiß, selvs de Frau Sonn vör'em preußische Major der nüdige Reschpeck hätt, su hatt se an dem Dag och wirklich ehr Beß gedonn. Ehr Strahle hatten de Wolke verjag, we der Hindenburg de Russe, un se lachde su fründlich op unse Scheeßplatz eravi, als wollt se sage:"Na, leeve Major, wat sähst'e no?"</text>
      <exceptionalNormal/>
    </story>
    <story>
      <number>3</number>
      <text>wor no och wirklich rääch zufridde un blinzelte met dankbare Auge zor Sonn erop. Och vun mer selvs kann ich sage, dat ich an dem schöne Summermorge Föör un Flamm wor, un en deele, hellige Begeisterung en minem Hätze Als ich am Pionierlager met minem Köster angefahren kom, stellten sich grad die Rekrute zor Vereidigung op, un et wor en wohre Hätzensfreud, all die kräftige, junge Gestalte zo sinn, die em Begriff stunne, sich dem Kaiser un dem Vaterland zo weihe met Hätz un met Hand. För uns Pioniere eß em Kreg extra Lager gebaut woody, un ich kann sage, dat et met et Schönste eß, wat mer he hann. Et eß tieck am Wald geläge, un en jeder Hinrich esu praktisch usstaffeet, dat et kaum besser sin künnt. Wa'mer durch der Engang geiht, dann befing mer sich tired op en'em große, freie Platz, dä rings vun fründliche, neugebaute Baracke öimstande eß. Glich dehinger erhevve sich dunkle Dannenäum op der eine, un runschende Eichäum op der andere Sick. Et ganze eß wee Schmucksäßche, we e fründlich Idyll, vun dem mer nit ahne deit, dat et der Grund un de Unterlag vum bloedige, männermoodende Kriegshandwerk eß.</text>
      <exceptionalNormal/>
    </story>
  </stories>
</newspaperCopy>
